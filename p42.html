
<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=utf-8">
</HEAD>
<BODY>
<center><table width=97%><tr><td>
<H3>ONO UTVARNO
<P>&nbsp;&nbsp;&nbsp;&nbsp;&nbsp;U drugom izdanju knjige Optika, Njutn se postavio malo opreznije, pa je svoje zaključke okružio nizom pitanja. To su pitanja tako otvorena - i tako perceptivna - da čovek u njima može pronaći šta god želi. Ali nije veliko preterivanje ako kažemo da je Njutn možda predosetio, na neki duboko intuitivan način, talasno-čestičnu dvojnost moderne kvantne teorije. Jedna od najnezgodnijih posledica Njutnove teorije jeste problem delovanja na daljinu. Planeta Zemlja tegli jabuku ka sebi. Jabuka padne. Sunce tegli planete ka sebi. Planete se kreću oko Sunca eliptično. Kako se ovo dešava? Kako je moguće da dva tela, između kojih ne postoji ništa osim praznog prostora, prenose silu jedno na drugo? Jedan model, popularan u ono doba, pretpostavljao je da postoji nekakav eter, a to bi značilo nevidljivi, bestelesni medijum koji je uspeo da ispuni sve prostore kosmosa; po toj hipotezi, telo A deluje na telo B pomoću etera.
<BR>&nbsp;&nbsp;&nbsp;&nbsp;&nbsp;Kao što ćemo videti, zamisli o eteru dočepao se Džejms Klerk Maksvel i počeo tvrditi da eter prenosi njegove (Maksvelove) elektromagnetne talase. Ovu zamisao je, međutim, uništio Ajnštajn godine 1905. Ali, baš kao i Paulina, eter je nešto što može da nastrada, pa da se opet vrati živo i zdravo; mi danas verujemo da ipak postoji eter, ali u jednoj novoj verziji (koja je, zapravo, ona praznina o kojoj su govorili Demokrit i Anaksimander) i da se u tom eteru skriva Božija čestica.
<BR>&nbsp;&nbsp;&nbsp;&nbsp;&nbsp;Njutn je na kraju odbacio pojam etera. Njegovo atomističko gledanje na prirodu zahtevalo bi da se i eter sastoji od nekakvih čestica, a on se toj pretpostavci protivio. Osim toga, bilo bi neophodno da eter prenosi razne sile, ali da nimalo ne ometa kretanje tela - na primer, kretanje planeta po njihovim nenarušivim orbitama.
<BR>&nbsp;&nbsp;&nbsp;&nbsp;&nbsp;Njutnov stav ilustrovan je ovim odlomkom iz knjige Principia:
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Postoji neki uzročnik bez koga se ove pokretačke sile ne bi širile po okolnom prostoru; a da li je taj uzročnik neko telo u središtu (kao što je magnet telo u središtu magnetne sile) ili je kakav drugi, to se zasad ne vidi. A ja sam namerio da dam samo matematički prikaz tih sila, bez razmatranja njihovih fizičkih uzroka i odlika.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Na ovo bi publika u dvorani, kad bi bila sačinjena od fizičara na nekom seminaru današnjice, počela da ustaje, pljeska i kliče, jer ovde Njutn pogađa jednu vrlo modernu temu, a to je da vrednost svake teorije treba oceniti na osnovu opažanja i opita. Šta mari ako Njutn i njegovi današnji poštovaoci ne znaju Zašto gravitacija? Šta stvara gravitaciju? To je filozofsko pitanje sve dok neko ne pokaže da je gravitacija posledica nekog dubljeg koncepta, možda, recimo, neke prostorvremenske simetrije u višim dimenzijama.
<BR>&nbsp;&nbsp;&nbsp;&nbsp;&nbsp;Dosta filozofije. Njutn je ogromno unapredio naše traganje za a-tomom tako što je uspostavio strogi postupak predviđanja, što je dao sintezu koja se može primeniti na ogroman broj fizičkih problema. Ta načela su se postepeno širila kroz svet nauke i ukorenjivala, i imala su, kao što smo videli, ogroman uticaj na praktične veštine kao što su inženjerstvo i tehnologija. Njutnovska mehanika, sa svojom novom matematikom, zaista je osnova jedne piramide, a odozgo su naslagani i nadograđeni svi slojevi fizičkih nauka i tehnologija. Bila je to revolucija, bitna promena u mogućnostima ljudskog mišljenja. Bez ove promene, ne bi bilo industrijske revolucije, niti neprekidnog sistematskog traganja za novim znanjem i novim tehnologijama. Ovim je obeležen prelaz sa statičnog društva koje čeka da se nešto desi na dinamično društvo koje navaljuje da se domogne znanja zato što shvata da iz znanja proističe i kontrolisanje. Osim toga, njutnovska tradicija moćno je podržala redukcionizam.
<BR>&nbsp;&nbsp;&nbsp;&nbsp;&nbsp;Njutnovi doprinosi fizici i matematici i njegova opredeljenost za atomsku Vaseljenu jasno su dokumentovani. Ono što ostaje u izmaglicama jeste uticaj njegovog 'drugog života' na njegov naučni rad. U tom 'drugom životu' bilo je svačega; Njutn se pomno bavio alhemijom, a i posvećivao se okultnoj filozofiji, naročito zamislima takozvanih hermetika, koja sežu u prošlost čak do svešteničke magije drevnih Egipćana. Te svoje delatnosti Njutn je gotovo sasvim prikrio. Kao profesor na lukasovskoj katedri u Kembridžu (sada se na tom mestu nalazi Stiven Hoking), a kasnije i kao član londonskog političkog establišmenta, Njutn nije mogao dozvoliti da njegova odanost ovim nepriznatim religijskim upražnjavanjima postane poznata javnosti, jer bi mu to donelo ogromnu sramotu, a možda bi bio čak i izbačen iz javnog života.
<BR>&nbsp;&nbsp;&nbsp;&nbsp;&nbsp;Hajde da prepustimo Ajnštajnu da iskaže poslednji komentar o Njutnovom radu:
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Oprosti mi, Njutne; ti si našao jedinu putanju koja je, mada jedva dohvatljiva, bila moguća u tvojoj epohi čoveku najviše misaonosti i najveće stvaralačke moći. Koncepti koje si ti stvorio vode i danas naša razmišljanja o fizici, iako sada znamo da ćemo ih zameniti drugim konceptima, još udaljenijim od sfere neposrednog iskustva, zato što to moramo, ako nam je cilj da postignemo dublje razumevanje odnosa stvari.
</TD></TR></TABLE>
<P class="next">
<A HREF=p43.html><IMG BORDER=0 SRC=next.jpg></A>
</CENTER>
</BODY>
</HTML>
