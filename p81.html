<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%><tr><td>
<H2>Meðuigra B: RAZIGRANI ŠUÆ-MUÆ MAJSTORI
<P>&nbsp;&nbsp;&nbsp;&nbsp;&nbsp;Tokom beskrajnog procesa stvaranja i vaskrsavanja poleta za izgradnju SSC-a (superprovodnog superkolajdera), posetio sam jednog dana kancelariju (onu u Vašngtonu) senatora Beneta Džonstona (Bennett Johnston), iz Luizijane. On je èlan Demokratske stranke. Njegova podrška bila je važna za sudbinu superkolajdera, za koji se oèekuje da æe koštati ukupno 8 milijardi dolara. Ovaj Džonston je, za jednog amerièkog senatora, èudan momak. Voli da razgovara o crnim rupama, o zakrivljenjima vremena i o drugim takvim pojavama. Èim sam ušao u njegovu kancelariju, ustao je iza radnog stola i protresao jednom knjigom prema mom licu. "Ledermene", reèe on moleæivim tonom, "imam mnogo pitanja za tebe o ovome." Knjiga je bila Razigrani vu-li majstori od Garija Zukava (Gary Zukav). Tokom našeg razgovora, neprestano je produžavao mojih 'petnaest minuta', tako da smo proveli jedan sat prièajuæi o fizici. Stalno sam vrebao na neki prolaz kroz koji bih mogao da ubacim temu zarad koje sam i došao, a to je zalaganje da treba dati državne pare za superkolajder. ("Kad veæ pomenusmo protone, imam ovu mašinu koja...") Ali Džonston je bio neumoljiv. Prièao je o fizici bez prestanka. Kad je njegova sekretarica ušla po èetvrti put da nas prekine i da kaže koliko ljudi èeka napolju na zakazane razgovore, on se osmehnuo i rekao: "Vidi, znam zašto si došao. Da si mi izveo svoj promotivni nastup za kolajder, obeæao bih da æu 'uèiniti koliko mogu'. Ali ovo je bilo mnogo zabavnije! A uradiæu stvarno koliko mogu." I uradio je, uistinu, poprilièno.
<BR>&nbsp;&nbsp;&nbsp;&nbsp;&nbsp;Mene je tada pomalo uznemirilo to da jedan senator SAD, gladan znanja, zadovoljava svoju radoznalost knjigom tog Zukava. Tokom poslednjih nekoliko godina pojavio se znatan broj knjiga - jedna od njih je i Tao fizike - koje nastoje da objasne modernu fiziku u svetlosti istoènjaèke religije i misticizma. Autori su skloni da zakljuèe, u svome zanosu i oduševljenom blaženstvu, da smo svi mi deo kosmosa i da je kosmos deo svih nas. Svi smo mi jedno! (Pazi, molim te. Pa zašto onda raèuni stižu svakom posebno?) Brinuo sam se zato što bi taj senator mogao izvuæi neke pogrešne poruke iz takvih knjiga neposredno pre jednog važnog glasanja o mašini od osam milijardi dolara, kojom treba da upravljaju fizièari. Doduše, Džonston je nauèno pismen, a i poznaje mnoge nauènike.
<BR>&nbsp;&nbsp;&nbsp;&nbsp;&nbsp;Nadahnuæa za takve knjige obièno je kvantna teorija sa svojim avetnim tvrdnjama, koje su njen nerazdvojivi, uroðeni deo. Jedna knjiga, èiji naslov neæemo pomenuti, izlaže prilièno trezveno objašnjenja o Hajzenbergovim relacijama neodreðenosti, o misaonom opitu Ajnštajna, Podolskog i Rozena, kao i o Belovoj teoremi, a onda zaneseno jezdi dalje u 'tripove' LSD narkosa, u prièe o kuænim duhovima (koji 'pomeraju predmete') i o davno umrlom entitetu koji se zove Seth i koji svoje zamisli saopštava ljudskom rodu tako što preuzima komandu nad glasom i desnom šakom (koja drži olovku) izvesne Elmire, domaæice u Njujorku. Oèito, jedna od polaznih pretpostavki na kojima je zasnovana ova knjiga (i ne samo ova, nego mnoštvo drugih...) jeste sledeæe: pošto je kvantna teorija tako sablasna, a nauèno je istinita, zašto ne bi i sve druge sablasne prièe bile nauèno istinite?
<BR>&nbsp;&nbsp;&nbsp;&nbsp;&nbsp;Ne bi èovek normalno brinuo zbog takvih pisanija kad bi to ostajalo u onim delovima knjižara gde stoje natpisi 'religija', ili 'paranormalno', ili 'poltergajsti' ili veæ tako nešto. Na nesreæu, prodavci knjiga èesto strpaju to u deo gde su knjige o nauci, verovatno zato što se u naslovu pojavi neka reè kao 'kvantno' ili 'fizika'. Onaj deo našeg naroda koji èita knjige dobija veliku i preveliku kolièinu informacija o nauci iz takvih dela. Ovde æemo se zadržati na samo dve, najistaknutije meðu njima. To su Tao fizike i Razigrani..., obe objavljene u sedamdesetim godinama ovog veka. Budimo pošteni: knjigu Tao fizike napisao je Frithof Kapra (Fritjof Capra) koji je doktorirao fiziku na Beèkom univerzitetu; ona je mnoge ljude uvela u mnoga znanja o fizici, što je dobro. Slièno je postigla i knjiga Razigrani... koju je napisao Gari Zukav, pisac. Niko njima dvojici ne zamera što pronalaze paralele izmeðu nove kvantne fizike i hinduizma, budizma, taoizma, zena, ili narodne kuhinje u kineskoj pokrajini Hunan, zašto ne. Kapra i Zukav su mnogo štošta rekli taèno. U obe te knjige ima lepog i dobrog pisanja o fizici, što im daje uverljivost. Na nesreæu, oba ta pisca èine skok sa èvrstih, dokazanih nauènih istina na neke sasvim druge zamisli koje su izvan nauke, izvan fizike; skok, ili prelazak preko nekakvog mostiæa koji je krajnje klimav ili ga i nema.
<BR>&nbsp;&nbsp;&nbsp;&nbsp;&nbsp;U Razigranim..., na primer, Zukav lepo objašnjava slavni opit Tomasa Janga sa dva proreza. Ali onda se upušta u prilièno bizarnu analizu rezultata. Kao što smo videli, pošto se dobija razlièit obrazac fotona (ili elektrona) na ekranu, u zavisnosti od toga da li je otvoren samo jedan prorez ili i onaj drugi, uporedni, u neposrednoj blizini njega, eksperimentator bi se mogao zapitati: "Pa kako èestica 'zna' koliko ima otvorenih proreza?" Ovo je, naravno, jedna neozbiljna, konverzaciona formulacija stvarnog pitanja, koje (nauèno) glasi: koji mehanizmi dovode do tih pojava. Hajzenbergovo naèelo neodreðenosti, koje je u samom temelju kvantne teorije, kaže da ne možemo saznati kroz koji od ta dva otvora æe se naša èestica, u svome zmijskom talasanju, prošunjati; ne možemo saznati, osim na neki takav naèin koji bi nam upropastio èitav opit. Strogost kvantne teorije je èudnovata, ali daje rezultate. A ta strogost zahteva da odbacimo pomenuto pitanje, da zakljuèimo da ono naprosto nije relevantno.
<BR>&nbsp;&nbsp;&nbsp;&nbsp;&nbsp;Meðutim, Zukav izvlaèi sasvim drugaèiju poruku iz opita sa dvostrukim prorezom: èestica zna da li je i onaj drugi prorez otvoren. Fotoni su pametni! Èekajte, tek postaje uzbudljivo. "Nema se kud, moramo priznati", piše Zukav, "da fotoni, koji su energija, po svemu sudeæi obraðuju informacije, pa se i ponašaju u skladu sa onim što tako saznaju; prema tome, oni su, ma kako èudno to moglo zvuèati, organska biæa." Ovo je zabavno, možda ima èak i neke veze sa filozofijom, ali nauka svakako nije.
<BR>&nbsp;&nbsp;&nbsp;&nbsp;&nbsp;Paradoksalno, ovaj isti Zukav koji pripisuje fotonima svest odbija da prihvati da atomi postoje. Ovako piše Zukav: "Atomi ionako nikada nisu bili stvarni. Atomi su hipotetièni entiteti, sazdani samo da bi se opitna opažanja nekako uèinila shvatljivim. Niko nikad - nijedan èovek na svetu - nije video nijedan atom." Eto nam opet one stare dame u publici koja nam baca rukavicu izazova, pitajuæi: "A jeste Vi ikad vid'li atom?" Samo, ta dama je, ipak, voljna i da sasluša odgovor. Zukav sam odgovara, i to odreèno. Ali netaèno, èak i ako usvojimo bukvalno znaèenje reèi 'videti'. Jer posle izlaska njegove knjige iz štampe usavršen je skenirajuæi tunelski mikroskop zahvaljujuæi kome su mnogi ljudi videli atome i gledaju ih i sad. Znate, takav mikroskop pravi divne slike tih malih drugara - atoma.
<BR>&nbsp;&nbsp;&nbsp;&nbsp;&nbsp;Kapra je mnogo oštroumniji, on se uzdržava od preteranih zaletanja i u idejama i u jeziku kojim se služi, ali, u suštini, i on je jedan od nevernika nauke. Insistira da 'prosta mehanistièka slika cigala koje samo treba slagati jednu na drugu' treba da bude napuštena. Poèinje razumnim opisivanjem kvantne fizike, ali onda pravi razna složena proširenja, u kojima nema više ni traga od razumevanja kako se pomno moraju da spletu u jednu celinu opit i teorija, i koliko krvi, znoja i suza mora da se uloži u svaki naš bolni korak napred.
<BR>&nbsp;&nbsp;&nbsp;&nbsp;&nbsp;Površnost i nemarnost takvih pisaca odbija me, ali kad naiðem na škrabocije pravih šarlatana, iskljuèim se potpuno. Zapravo, knjige Tao fizike i Razigrani vu-li majstori predstavljaju neki srednji teren, vredan izvesnog uvažavanja, izmeðu pravih knjiga o nauci i ludaèkih rubova gde nadiru lažovèine i lopovèuge, šarlatani i mentalno poremeæeni tipovi. Ljudi koji vam jemèe da æete živeti veèno ako ne jedete ništa osim korenja biljke sumak. Ljudi koji javljaju da su vanzemaljci dolazili njima lièno u posetu. Ljudi koji netaènost teorije relativnosti dokazuju pomoæu sumerskih kalendara za poljoprivredne radove. Takvi zasipaju svojim manijaèkim pismima èasopis 'Njujork Inkvajerer', ali i svakog istaknutog nauènika. Veæinom su to bezopasni otkaèenjaci, kao ona dama od sedamdeset i nekoliko godina koja mi je javila na osam stranica gusto ispunjenih sitnim rukopisom o tome šta su joj sve prièali mali zeleni posetioci iz kosmosa. Ali nisu baš svi bezazleni. Jedan je potegao pištolj i ubio sekretaricu nauènog èasopisa 'Revija za fiziku' zato što je redakcija odbila da štampa njegov èlanak, koji je bio nepovezano lupetanje svakojakih gluposti.
<BR>&nbsp;&nbsp;&nbsp;&nbsp;&nbsp;Važna poenta je, verujem, ovo: u svakoj disciplini, u svakoj oblasti ljudskog rada i truda, postoji neki 'establišment', neka grupa ljudi koji su na vlasti i èine deo društvenog sistema. Neka su to, u jednom sluèaju, stari profesori fizike na prestižnim univerzitetima. U nekom drugom sluèaju, to su, recimo, glavni bogataši u poslu proizvodnje i prodaje brze hrane. U treæem sluèaju, stariji službenici amerièkog Udruženja advokata ili u Bratstvu poštara ili... nije bitno. Put ka napretku u nauci najbrži je kad neko uspe da poruši te džinove. (Znao sam da æe ovde ispasti neka dobra pomešana metafora.) Zato željno tragamo za ikonoborcima, za buntovnicima koji su sposobni da bace bombu (ali samo intelektualnu...); za takvima traga èak i sam establišment nauke. Naravno, nijednom teoretièaru ne prija da gleda kako njegovu teoriju bacaju u kontejner za smeæe; pojedini teoretièari skloni su možda da reaguju u prvom trenutku, èisto nagonski, kao politièari suoèeni sa narodnim ustankom. Ali tradicija zbacivanja ranijih uèenja duboko je ugraðena u samo biæe nauke. Sveta obaveza svakog nauènog establišmenta jeste upravo to da neguje i nagraðuje mlade i kreativne. (Najtužniji izveštaj koji možemo dobiti o nekom mladom kolegi glasi: nije dovoljno samo biti mlad...) Ova naša etika - koja kaže da treba biti otvoren prema mladosti, neortodoksnosti i pobuni - otvara, meðutim, prolaz i raznim prevarantima i zabludelim osobama, a takvi umeju da se nameæu nauèno nepismenim ili nemarnim novinarima, urednicima i drugim èuvarima medijskih kapija. Neki prevaranti postigli su ogroman uspeh, kao, na primer, izraelski maðionièar Uri Geler (Uri Geller), ili pisac Imanuel Velikovski (Immanuel Velikovsky), ali naðe se meðu takvima i poneki doktor prirodnih nauka. (Ni Nobelova nagrada ne jemèi da je neko u pravu, a kamoli doktorat.) Ima ljudi koji nam pokušavaju prodati baš potpuna lupetanja, 'šake koje vide', 'psihokinezu', 'kreacionizam', 'polivodu', 'hladnu fuziju' i mnoga druga prevarantska baljezganja. Uobièajena je kod takvih mangupa tvrdnja da establišment, koji se 'užirio' na položajima vlasti, moæi i povlastica, spreèava da se dozna prava istina.
<BR>&nbsp;&nbsp;&nbsp;&nbsp;&nbsp;Naravno, moguæe je da se takva spreèavanja, uistinu, dogode. Ali u našoj disciplini, fizici èestica, èak i èlanovi establišmenta ponekad žestoko napadaju isti taj establišment. Jedan od naših svetaca-pokrovitelja, Rièard Fajnmen, u svome eseju 'Šta je nauka?' upozorava studente: "Nauèite iz nauke to da morate sumnjati i u ono što govore struènjaci (...) Nauka je verovanje u neznanje struènjaka." I dalje: "Svako pokolenje koje svojim iskustvom nešto otkrije mora to preneti dalje, ali preneti uz onu tananu ravnotežu poštovanja i nepoštovanja, tako da se trka nastavi, da na mlade ljude ne preðu u prevelikim kolièinama greške starijih, kruto prenete, ali ipak da preðu u dovoljnim kolièinama one pametne stvari koje im stariji imaju dati, nagomilana mudrost starijih; uz nju, opet, i svest da mudrost može biti lažna."
<BR>&nbsp;&nbsp;&nbsp;&nbsp;&nbsp;Ovaj reèiti pasus izražava nešto što je duboko usaðeno u sve nas koji smo rabotali u vinogradima nauke. Naravno da ne može svaki nauènik ispoljiti onu sposobnost za kritiku, strast i perceptivnost koju je Fajnmen umeo da ispolji kad se povede rasprava o neèemu. U tome se nauènici razlikuju meðusobno. Takoðe je istina da mnogi nauènici shvataju sebe suviše ozbiljno. To onda nanosi štetu njima samima, jer oni gube sposobnost da kritièki preispitaju sopstveni rad i, još gore, rad mladih ljudi koji im upuæuju neki nauèni izazov. Nijedna nauèna disciplina nije savršena. Ali narod koji se ne bavi naukom, dakle laièka publika, retko kad uviða sa koliko spremnosti, želje, èak sa koliko oèajnièkog priželjkivanja ukupna zajednica nauke pozdravlja dolazak svakog intelektualnog borca protiv starih ideja - samo, pod uslovom da on ili ona ima onu pravu robu, onu koja se traži.
<BR>&nbsp;&nbsp;&nbsp;&nbsp;&nbsp;Nije samo po sebi tragièno to što aljkavi pisci pseudonauke brljaju koješta po hartiji. Niti to što æe neki prodavac polisa za osiguranje u Vièiti, koji se dosetio gde je Ajnštajn pogrešio, napisati knjigu o tome i objaviti je o svom trošku. Nije tragièno što æe razni mutljaroši, spremni da uèine bilo šta za šaku dolara, natruæati gomilu koještarija. Ima i biæe Uri Gelera i Imanuela Velikovskih. Tragedija je što oni nanose štetu milionima ljudi, onima koji su lakoverni, a u nauku se ne razumeju. Tad narod poèinje da kupuje 'moæne piramide', da daje èitava bogatstva za 'injekcije iz majmunskih žlezda', da grize košèice od kajsije; ima naroda koji je spreman da èini bilo šta i da poðe bilo kuda ako napred stupa vešt varalica koji svoje laprdanje premesti sa zadnjih vrata cirkuskih kola na neki popularan TV kanal i onda bez imalo stida i srama nudi svakojake palijativne prcaboce kao 'lek za sve', a u ime - nauke.
<BR>&nbsp;&nbsp;&nbsp;&nbsp;&nbsp;Zašto smo mi, a time hoæu reæi javnost, narod, tako ranjivi? Jedan moguæ odgovor bio bi sledeæi: narod se nelagodno oseæa kad gleda šta nauka radi. Naèin na koji se nauka razvija i napreduje nije narodu dobro poznat. U javnosti se stièe utisak da je nauka nekakvo monolitno zdanje skovano od neumitnih pravila i verovanja. U medijima se stvara slika da su nauènici stisnute šonje u belim mantilima, stari i staromodni, fosilizovani branioci starog poretka stvari. Istina glasi da je nauka nešto mnogo fleksibilnije. Nauka se ne bavi podržavanjem status kvoa. Ona hoæe revolucije.
</TD></TR></TABLE>
<P class="next">
<A HREF=p82.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
