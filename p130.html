<html>

<head>
<link REL="STYLESHEET" HREF="../../style/main.css" TYPE="text/css">
<meta HTTP-EQUIV="Content-Type" CONTENT="text/html; charset=windows-1250">
<title></title>
</head>

<body>
<div align="center"><center>

<table width="97%">
  <tr>
    <td><h3>NOVEMBARSKA REVOLUCIJA </h3>
    <p>&nbsp;&nbsp;&nbsp;&nbsp;&nbsp;Dva opita, jedan zapoèet 1972, a drugi 1973, izmenila su
    fiziku. Jedan je bio u Brukhejvenu, nekadašnjem vojnom logoru, meðu kržljavim boriæima
    na pesku, samo deset minuta daleko od jedne od najlepših plaža na svetu, na južnoj
    obali Long Ajlenda, koji, kao dobar domaæin, prima okeanske talase što se do njega
    valjaju maltene od Pariza. Drugi opit bio je u SLAC-u, u smeðim brdima iznad stenfordskog
    studentskog grada koji je izgraðen u španskom stilu. Oba ta opita bila su pecanje u
    mutnoj vodi. Ni jedan ni drugi nije bio jasno motivisan, ali kad su se sudarili, to je
    tako tresnulo da je zvuk obleteo svet. Dogaðaji sa kraja 1974. godine ostaju zabeleženi
    u istoriji fizike kao Novembarska revolucija, o kojoj se prièa i pripoveda kad god
    fizièari sednu da zbore o vremenima starim i junacima iz davnina i da pijuckaju
    'Perijer'. A predistorija te revolucije jeste teoretièarsko uverenje, koje je njima
    maltene religija, da priroda mora biti lepa, simetrièna. <br>
    &nbsp;&nbsp;&nbsp;&nbsp;&nbsp;Prvo da napomenemo da hipoteza o postojanju kvarkova nije
    znaèila nikakvu pretnju statusu elektrona kao elementarne èestice, a-toma. Samo, sada su
    postojale dve klase taèkastih èestica - kvarkovi i leptoni. Elektron, muon i neutrino su
    leptoni. I sve je moglo biti fino, da nisu Švarc, Stajnberger i Ledermen zabrljali celu
    stvar onim opitom sa dva neutrina. Odjedanput je ispalo da imamo èetiri leptona
    (elektron, elektronov neutrino, muon, i muonov neutrino), a samo tri kvarka (gore, dole i
    èudni). Tabela o tome mogla je, godine 1972, izgledati, napisana fizièarskim sažetim
    sistemom notacije, ovako: </p>
    <div align="center"><center><table border="0" cellpadding="0" cellspacing="0" width="30%">
      <tr>
        <td width="34%"><font face="Times New Roman">kvarkovi:</font></td>
        <td width="25%"><strong><font face="Times New Roman">u d s</font></strong></td>
        <td width="24%"></td>
      </tr>
      <tr>
        <td width="34%"><font face="Times New Roman">leptoni:</font></td>
        <td width="25%"><font face="Times New Roman">e</font></td>
        <td width="24%"><font FACE="Symbol">m</font></td>
      </tr>
      <tr>
        <td width="34%"></td>
        <td width="25%"><font FACE="Symbol">n</font><sub>e</sub></td>
        <td width="24%"><font FACE="Symbol">n<sub>m</sub></font></td>
      </tr>
    </table>
    </center></div><p>&nbsp;&nbsp;&nbsp;&nbsp;&nbsp;Bljak. Fuj. Ne, ne, ne biste vi napisali
    takvu tablicu jer bila bi bez veze. Leptoni lepo sreðeni dva po dva, a odeljenje kvarkova
    srazmerno ružno, samo tri komada, u jednoj epohi kad su fizièari veæ bili razoèarani
    brojem 3. <br>
    &nbsp;&nbsp;&nbsp;&nbsp;&nbsp;Teoretièari Šeldon Glešou i Bjorken davali su veæ 1964.
    primedbe koje su manje-više znaèile da bi bilo naprosto šarmantno kad bi postojao
    èetvrti kvark. Time bi bila obnovljena simetrija izmeðu kvarkova i leptona, ona
    simetrija koju smo upropastili otkriæem muonskog neutrina, èetvrtog leptona. Godine
    1970. pojavio se nešto jaèi teorijski razlog da se veruje u postojanje èetvrtog kvarka;
    Glešou i njegovi saradnici istakli su argumente za to, složene, ali divne. Od tada je
    Glešou bio strastveni borac za kvarkove. Inaèe, malo ko kaže 'Glešou'; njega i
    obožavaoci i protivnici zovu skraæeno Šeli. E, vidite, Šeli je napisao nekoliko knjiga
    i u njima dokazao da može stvarno vrlo strastveno da se bavi tim svojim advokatisanjem u
    prilog kvarkova. Šeli je jedan od glavnih arhitekata našeg standardnog modela, ali je
    mnogo cenjen i zbog svojih prièa, cigara i kritièkih komentara o trendovima u teoriji. <br>
    &nbsp;&nbsp;&nbsp;&nbsp;&nbsp;Glešou je organizovao èitav marketing za tu svoju zamisao
    o èetvrtom kvarku. Dao mu je i naziv - šarm. Putovao je na nebrojene seminare, radionice
    i konferencije, i svuda insistirao da eksperimentatori treba da tragaju za kvarkom šarm.
    Njegova zamisao bila je da æemo pomoæu tog novog kvarka i pomoæu nove simetrije u kojoj
    kvarkovi takoðe dolaze svaki sa svojim parnjakom - gore/dole i šarm/èudni - uspeti da
    izleèimo mnoge patologije (doktore, boli me ovde) u teoriji slabe sile. Uspelo bi, na
    primer, poništavanje nekih reakcija koje su bile predviðane, a nikad opažene.
    Malo-pomalo, Šeli je pridobijao kolege; imao je, bar meðu teoretièarima, sve više
    pristalica. U leto 1974. godine, jedan prekretni pregled dotadašnjih postignuæa pod
    naslovom &quot;Traganje za kvarkom&quot; objavili su zajednièki Meri Gajar (Mary
    Galliard), jedna od tragièno malobrojnih žena u fizici, izvanredan teoretièar, meðu
    vrhunskim; Ben Li i Džon Rosner (Jon Rosner). Ovaj njihov èlanak bio je za
    eksperimentatore naroèito pouèan zato što je ukazivao na to da takav kvark, hajde da ga
    nazovemo <strong>c</strong>, i njegov antikvark, <strong>c</strong>, mogu da budu
    napravljeni u crnoj kutijici i da iz nje iziðu kao jedan neutralni mezon u kome su
    spojeni <strong>c</strong> i <strong>c</strong>. To troje su èak nabacili zamisao da
    stari brukhejvenski podaci moje grupe o parovima muona mogu biti dokaz da se <strong>c c</strong>
    raspadaju na dva muona i da bi to moglo biti tumaèenje Ledermenove grbine kod 3GeV. To
    znaèi da bi masa te stvari, tog <strong>c c</strong>, trebalo da iznosi 3GeV. </td>
  </tr>
</table>
</center></div>

<p class="next" align="center"><a HREF="p131.html"><img BORDER="0"
SRC="../../graphics/next.gif" width="35" height="27"></a> </p>
</body>
</html>
