<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%><tr><td>
<H3>ÈOVEK BEZ NOSA
<P>&nbsp;&nbsp;&nbsp;&nbsp;&nbsp;Dozvolite mi da se opet malo vratim u prošlost, jer nijedna knjiga o instrumentima i mislima, o opitu i teoriji, ne može biti potpuna bez dva imena koja idu neodvojivo zajedno kao Marks (Marx) i Engels (Engels), Emerson (Emerson) i Toro (Thoreau), ili Zigfrid (Siegfried) i Roj (Roy). Govorim o Braheu (Tycho Brahe) i Kepleru. Oni su bili strogo astronomi, ne fizièari; pa ipak, zaslužuju kratku digresiju.
<BR>&nbsp;&nbsp;&nbsp;&nbsp;&nbsp;Tiho Brahe bio je jedan od bizarnijih tipova u istoriji nauke. Danski plemiæ, roðen 1546, pokazao se u astronomskom merenju kao majstor nad majstorima. Za razliku od atomskih fizièara, koji gledaju dole, on je gledao gore, u nebesa, i to preciznije nego iko pre njega. Brahe je naèinio svakojake instrumente za merenje položaja zvezda, planeta, kometa, Meseca. Za samo dve decenije promašio je otkriæe teleskopa; pa, pošto teleskopa još nije bilo, Brahe je napravio razne druge sprave za gledanje - azimutne polukrugove, ptolemejske lenjire, bronzane sekstante, azimutne kvadrante, paralaksne lenjire - i sve su to on i njegovi pomoænici koristili gledajuæi u nebo golim okom, da bi 'zakucali' koordinete zvezda i drugih nebeskih tela. Veæina tih Braheovih varijacija na temu današnjeg sekstanta sastojala se od dve ukrštene poluge i luènih ploèica izmeðu njih. Sve je to bilo metalno. Astronomi su nišanili kvadrantima kao puškama: podigneš kvadrant i gledaš duž ravne metalne šipke dok se ne poklope nišan, mušica na udaljenom kraju šipke i nebesko telo koje posmatraš. Luène ploèice služile su kao one na ðaèkom šestaru koji ujedno meri luèni ugao; nanišaniš drugom polugom na neku odreðenu taèku na nebu i ustanoviš ugao izmeðu jedne linije gledanja i druge linije gledanja.
<BR>&nbsp;&nbsp;&nbsp;&nbsp;&nbsp;Nije bilo nièeg naroèito novog u osnovnoj zamisli Braheovih instrumenata, ali je on postao svetski prvak u njihovom usavršavanju. Vršio je opite raznim materijalima. Pronalazio je dosetljive naèine da te skalamerije naèini tako da se mogu lako rotirati oko uspravne i oko vodoravne ose, ali da se, takoðe, mogu lako blokirati ako je potrebno, da bi tokom mnogih uzastopnih noæi ostala ista nanišanjenost u odnosu na koju bi se, onda, primetilo koliko se neko nebesko telo pomaklo. Ali, pre svega, Braheovi merni instrumenti bili su veliki. Kao što æemo videti kad preðemo na moderna vremena, veæe ne znaèi uvek - ali najèešæe ipak znaèi - i bolje. Tihov najslavniji instrument bio je zidni kvadrant, šest metara u preèniku! Èetrdeset stameno graðenih muškaraca moralo se rvati sa tom spravom da bi je postavili na odgovarajuæe mesto. Bio je to, za ona vremena, pravi pravcijati superkolajder. Na metalnim ploèama bili su iscrtani ugaoni stepeni i bili su tako ogromni da je Brahe uspeo da izdeli svaki stepen na šezdeset podeoka; a u svakom tako dobijenom minutu imao je urezanih još po šest crtica, koji su oznaèavali po deset ugaonih sekundi! To znaèi da je moguæu pogrešku u merenju smanjio na debljinu šivaæe igle koju držiš sasvim ispruženom rukom, najdalje od sebe što možeš. A nišanjenje ipak - golim okom! Samo da shvatite koliki je bio Braheov ego, evo i ovog podatka: u sredinu luène ploèe bio je ugraðen portret Tihoa Brahea, u prirodnoj velièini.
<BR>&nbsp;&nbsp;&nbsp;&nbsp;&nbsp;Mogli biste pomisliti da èovek koji pokazuje toliku osmatraèku pedantnost mora biti stidljivko, povuèen od društva i od žena. Tiho Brahe je bio sve, samo to ne. Njegova najneobiènija crta bio je njegov nos - naime, njegov nedostatak nosa. Kao student, momak od dvadeset godina, Brahe se jedne noæi žestoko raspravljao, pa i posvaðao sa jednim drugim studentom, tipom po imenu Manderup Parsbjerg (Manderup Parsbjerg), oko nekog matematièkog pitanja. Bilo je to na nekoj proslavi, u kuæi jednog profesora. Svaða dvojice studenata postala je tako žestoka da su ljudi morali da ih razdvajaju da se ne potuku. (Dobro, možda jeste šonja onaj ko se tuèe zbog matematike umesto zbog devojke.) Nedelju dana kasnije Brahe i njegov suparnik susreli su se opet, na proslavi Božiæa, popili su malo više, a onda krenuli opet u istu matematièku raspravu. Ovog puta niko nije uspeo da ih ohladi. Povukli su se na jedno mraèno mesto pored groblja i potegli maèeve jedan na drugog. Parsbjerg je vrlo brzo okonèao ovaj dvoboj tako što je jednim od prvih zamaha odsekao dobar deo Braheovog nosa.
<BR>&nbsp;&nbsp;&nbsp;&nbsp;&nbsp;Ovo sa nosem nije dalo Braheu mira sve do kraja života. Preduzeo je kozmetièku hirurgiju, to znamo. Ali kakvu? O tome postoje dve prièe. Jedna, najverovatnije lažna, kaže da je naruèio èitav niz veštaèkih noseva, od razlièitih materijala, da ih nosi u raznim prilikama. Druga prièa, koju prihvata veæina istorièara, jednako je dobra. Po toj verziji, Brahe je naruèio da mu se napravi samo jedan nos, ali od srebra i zlata, izvajan, ali i vešto obojen da lièi na pravi. Navodno je nosio uza se i kutijicu lepka, da prièvrsti nos ako poène da se klima. Mnogi su mu se podrugivali zbog tog nosa. Jedan protivnik tvrdio je da Brahe gleda i zvezde kroz nos, èiji mu vrh služi kao nišan.
<BR>&nbsp;&nbsp;&nbsp;&nbsp;&nbsp;Brahe je imao te teškoæe, ali i jednu prednost koju mnogi astronomi danas nemaju - bio je po roðenju aristokrata. Bio je i dobar prijatelj sa kraljem Frederikom Drugim; kad se proslavio osmatranjem supernove u sazvežðu Kasiopeje, kralj mu je dao na poklon ostrvo Hven da mu ubuduæe bude opservatorija. Time je Brahe postao i feudalni gospodar nad tamošnjim stanovništvom, koje mu je moralo plaæati kiriju, a dobijao je i dodatna 'budžetska sredstva' od kralja. Tako je Tiho Brahe postao prvi u istoriji sveta 'direktor laboratorije'. A kakav je to direktor bio - direktorèina! Sa toliko para od narodnih kirija, i sa novcem iz kraljevske blagajne, i sa svojim sopstvenim bogatstvom, živeo je stvarno kraljevski. Jedino nije imao moguænost da uživa u pregovorima sa budžetskim èinovnicima u današnjoj Americi.
<BR>&nbsp;&nbsp;&nbsp;&nbsp;&nbsp;Površina ostrva iznosila je oko osam stotina hektara. Tih osam stotina hektara postadoše raj za astronomiju. Bile su tu radionice u kojima su majstori izraðivali instrumente, pa je i jedna vetrenjaèa tu stajala, i fabrièica hartije, i pedeset i nekoliko ribnjaka. Za samog sebe Brahe je izgradio velièanstvenu kuæu-opservatoriju na najvišoj taèki ostrva. Kuæi dade naziv Uraniborg, što znaèi 'Nebeski zamak', i okruži je zidom u obliku kvadrata. Unutar kvadrata našlo se mesta za štampariju, stanove za poslugu i za štenare za Braheove pse èuvare, ali i za vrtove sa cveæem, leje sa odabranim travama i za oko tri stotine stabala raznog drveæa.
<BR>&nbsp;&nbsp;&nbsp;&nbsp;&nbsp;Brahe je na kraju morao otiæi odatle, pod okolnostima ne baš prijatnim. Njegov dobroèinitelj, kralj Frederik, umro je od preteranog pijenja 'Karlsberga' ili neke druge medovine koja je u Danskoj bila popularna oko godine 1600. Vlasništvo nad feudom Hven vratilo se tog trenutka kruni, a kruna je dospela na glavu jednog novog kralja koji je to ostrvo dao u vlasništvo jednoj dami po imenu Karen Andersdater (Karen Andersdatter) sa kojom se upoznao na nekoj svadbi i koja mu je postala ljubavnica. Ovo neka bude pouka svim direktorima laboratorija, da znaju gde im je mesto meðu moænicima ovog sveta i kako lako mogu da budu odbaèeni. Na sreæu, Brahe se doèekao na noge; izbaèen, pokupio je svoje podatke i instrumente i preselio se u jedan dvorac blizu Praga, gde su ga rado prihvatili i pružili mu priliku da nastavi rad.
<BR>&nbsp;&nbsp;&nbsp;&nbsp;&nbsp;Pravilnost Vaseljene bila je ono što je Brahea privuklo nauci. Kao deèak od èetrnaest godina bio je oèaran potpunim pomraèenjem Sunca koje je bilo predskazano za 21. avgust 1560. Kako mogu ljudi da shvate kretanje zvezda i planeta tako taèno da predskažu njihove položaje mnogo godina unapred? Brahe je ostavio ogromno nasleðe: katalog sa položajima taèno hiljadu zvezda nekretnica, kojim je nadmašio Ptolemejev klasièni katalog i uništio mnoge stare teorije.
<BR>&nbsp;&nbsp;&nbsp;&nbsp;&nbsp;Velika vrlina Braheovog posmatraèkog rada sastojala se u tome što je on pomno pazio na moguæe greške u svojim merenjima. Insistirao je, kao niko u godini 1580. i niko pre toga, na tome da merenje mora biti ponovljeno mnogo puta, i da uz svako merenje mora biti pribeležena i procena o tome kolika je verovatna njegova taènost. Brahe je otišao daleko ispred svog vremena time što je uporno uz podatke objavljivao i koliko možemo u te podatke imati poverenja.
<BR>&nbsp;&nbsp;&nbsp;&nbsp;&nbsp;Kao posmatraè i merilac, Brahe je bio nenadmašan. Kao teoretièar, meðutim, pokazao se mnogo slabiji. Roðen je tri godine posle smrti Nikole Kopernika, ali kopernikanski sistem po kome se Zemlja okreæe oko Sunca nikad nije sasvim prihvatio. Više je verovao u Ptolemejev sistem, formulisan mnogo vekova ranije, po kome se sve okreæe oko Zemlje, iako se sopstvenim posmatranjima uverio da on ne dejstvuje. Školovan kao aristotelovac, nikad nije mogao privoleti sebe da poveruje u to da se Zemlja okreæe oko svoje ose i da nije središte Vaseljene. Razmišljao je ovako: kad bi bilo taèno da se Zemlja okreæe oko svoje ose, onda bismo mogli da ispalimo top u smeru tog okretanja i ðule bi dobacilo dalje nego ako ispalimo isti taj top u smeru suprotnom od okretanja Zemlje; a ðulad ne dobacuju tako. Zato se Brahe zadovoljio kompromisom: da se sve planete okreæu oko Sunca, ali Sunce, ipak, oko Zemlje.
</TD></TR></TABLE>
<P class="next">
<A HREF=p30.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
