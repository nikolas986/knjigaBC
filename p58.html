
<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=utf-8">
</HEAD>
<BODY>
<center><table width=97%><tr><td>
<H3>HERC PRISKAČE U POMOĆ
<P>&nbsp;&nbsp;&nbsp;&nbsp;&nbsp;Pravi junak (po mišljenju ovog veoma pristrasnog istoričara nauke) bio je Hajnrih Herc koji je serijom opita, koji su potrajali više od deset godina (1873-1888), potvrdio sva predviđanja data u Maksvelovoj teoriji.
<BR>&nbsp;&nbsp;&nbsp;&nbsp;&nbsp;Talasi imaju talasnu dužinu. To im je ona razdaljina između vrha jednog i vrha sledećeg talasa. Talasi vode u okeanu razmaknuti su, tipično, nekoliko metara, recimo nekih sedam do deset metara. Talasna dužina zvučnih talasa iznosi otprilike centimetar-dva, ili tri. Elektromagnetizam takođe nailazi u talasima. Različiti elektromagnetni talasi - infracrveni, mikrotalasi, rendgenski, radio-talasi - razlikuju se između sebe naprosto po talasnoj dužini. Vidljiva svetlost - plava, zelena, narandžasta, crvena - nalazi se u sredini elektromagnetnog spektra. Radio-talasi i mikrotalasi imaju veće talasne dužine. Ultraljubičasti, rendgenski i gama-zraci imaju kraće talasne dužine.
<BR>&nbsp;&nbsp;&nbsp;&nbsp;&nbsp;Upotrebljavajući namotaj sa strujom visokog napona i jedan detektor, Herc je našao način da proizvodi radio-talase i da meri njihovu brzinu. Pokazao je da imaju iste odlike u pogledu odbijanja, prelamanja i polarizacije kao i svetlosni talasi; štaviše, da se mogu i prikupiti u žižu. Maksvela su onoliko grdili, a ispalo je da je bio u pravu. Herc ne samo što je podvrgao Maksvelove teorije strogoj opitnoj proveri; on ih je i učinio jasnijim i pojednostavio na 'sistem četiri jednačine', na koji ćemo uskoro doći.
<BR>&nbsp;&nbsp;&nbsp;&nbsp;&nbsp;Posle Herca, Maksvelove zamisli postadoše opšteprihvaćene. Stari problem delovanja na daljinu time je odložen u stranu. Sile, u obliku raznih polja, idu kroz prostor, šire se kroz njega jednom konačnom brzinom, a to je baš brzina svetlosti. Maksvel je osećao potrebu da svojim električnim i magnetnim poljima obezbedi neki medijum koji će ih podržavati i prenositi; u te svrhe, prilagodio je zamisao Faradeja i Boškovića o jednom sveprožimajućem eteru u kome vibriraju električna i magnetna polja. Baš kao onaj Njutnov odbačeni eter, tako je i ovaj eter imao neke vrlo 'zavrnute' odlike i odigrao ulogu u sledećoj naučnoj revoluciji.
<BR>&nbsp;&nbsp;&nbsp;&nbsp;&nbsp;Trijumf Faradeja, Maksvela i Herca značio je, ujedno, i novi uspeh redukcionizma. Univerziteti nisu više morali da zaposle jednog profesora da predaje elektricitet, drugog magnetizam, a trećeg optiku. To se sve sad ujedinilo u isti predmet, pa je dovoljno zaposliti jednog profu (tako da ostaje više para za ragbi ekipu). Tim jednim naučnim predmetom obuhvaćena je ogromna raznovrsnost ljudskih tvorevina i pojava prirode: motori i generatori, transformatori, ogromna industrija za proizvodnju električne energije, ali i svetlost Sunca, zvezdana svetlost, radio, radar, mikrotalasi, kao i zraci infracrveni, ultraljubičasti, rendgenski i gama, i laseri. Prostiranje svih njih objašnjava se pomoću Maksvelove četiri jednačine, koje u svom modernom obliku, primenjene na elektricitet u slobodnom prostoru, izgledaju ovako:
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;c delta x E = - (dB/dt)
<BR>&nbsp;&nbsp;&nbsp;&nbsp;&nbsp;c delta x E = (dE/dt)
<BR>&nbsp;&nbsp;&nbsp;&nbsp;&nbsp;delta B = 0
<BR>&nbsp;&nbsp;&nbsp;&nbsp;&nbsp;delta E = 0
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;U ovim jednačinama, E je električno polje; B je magnetno polje; a c, što je, dabome, brzina svetlosti, jeste kombinacija električnih i magnetnih svojstava koje možemo na laboratorijskom radnom stolu da izmerimo. Zapazite simetriju E i B. Nemojte se mučiti sa tim nerazumljivim škrabocijama; za našu svrhu, nije neophodno da objašnjavamo kako ove jednačine dejstvuju. Suština je sledeća: te četiri jednačine jesu naučni način da kažemo "Neka bude svetlost!"
<BR>&nbsp;&nbsp;&nbsp;&nbsp;&nbsp;Studenti fizike i inženjerstva širom sveta nose majice na kojima su ispisane ove četiri stroge jednačine. Maksvelove prvobitne jednačine, međutim, nisu ni izdaleka ličile na ove četiri. Ove uprošćene verzije delo su Herca, čoveka koji je jedan od onih vrlo retkih slučajeva kad neko postigne izvanredne rezultate kao eksperimentator, a u isto vreme raspolaže i znanjem teorije koje je iznad 'dovoljnog snalaženja'. Herc je bio izuzetno uspešan u oba. Kao i Faradej, bio je svestan ogromnog praktičnog značaja svojih postignuća, ali nezainteresovan za to. Prepustio je da praktične primene razvijaju skromniji naučni umovi, kao što su Markoni i Lari King (Larry King). Hercov teorijski rad sastojao se uglavnom u tome što je očistio i sredio Maksvela, sveo i popularizovao njegovu teoriju. Da nije bilo Herca, studenti fizike morali bi da dižu tegove veoma uporno da bi postali mnogo širi u ramenima, kako bi onda na njihovim majicama bilo dovoljno prostora za Maksvelovu trapavu i zapetljanu matematiku.
<BR>&nbsp;&nbsp;&nbsp;&nbsp;&nbsp;Ostajemo verni našoj tradiciji i obećanju koje dadosmo Demokritu, koji nam je, uzgred rečeno, maločas telefaksom poslao poruku da se vratimo temi. Znači, treba da pitamo Maksvela (ili naslednike) o atomima. Dabome da je on verovao u njih. Bio je, takođe, autor vrlo uspešne teorije koja je posmatrala gasove kao skupove atoma. Verovao je, i bio je u pravu, da hemijski atomi nisu naprosto kruta tela, nego da imaju i neku složenu strukturu. Ovo verovanje došlo je iz njegovog poznavanja optičkog spektra, koji je postao značajan, kao što ćemo videti, u razvijanju kvantne teorije. Maksvel je takođe verovao, ali pogrešno, da njegovi složeni atomi ne mogu biti presečeni na manje delove. Ovo je iskazao divni stilom i jezikom, godine 1875: "Iako je tokom dugih razdoblja bilo katastrofa nebeskih, koje se i opet desiti mogu; iako se drevna društva mogu raspasti, a iz njihovih ruševina uzdići nova; ipak (atomi) od kojih svi ti sistemi (Zemlja, Sunčev sistem i tako dalje) jesu sazdani - kamenovi temeljci, dakle, materijalne Vaseljene - ostaju neslomljeni - nepohabani, štaviše." Ih, da je samo rekao 'kvarkovi i leptoni' a ne to 'atomi'...
<BR>&nbsp;&nbsp;&nbsp;&nbsp;&nbsp;Konačna ocena o Maksvelu dolazi opet od Ajnštajna, koji je rekao da je Maksvel dao najvažniji pojedinačni doprinos nauci devetnaestog veka.
</TD></TR></TABLE>
<P class="next">
<A HREF=p59.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
