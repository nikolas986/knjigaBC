
<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=utf-8">
</HEAD>
<BODY>
<center><table width=97%><tr><td>
<H3>TAJANSTVENI GOSPODIN HIGS
<P>&nbsp;&nbsp;&nbsp;&nbsp;&nbsp;Fizičari čestica upravo sada pripremaju jednu takvu zamku. Gradimo tunel osamdeset sedam kilometara u obimu, u kome će biti smeštene dve uporedne cevi superprovodnog superkolajdera. Nadamo se da ćemo tu ukebati našega zloću.
<BR>&nbsp;&nbsp;&nbsp;&nbsp;&nbsp;A taj zloća je - najgori od svih! Najveći podlac svih vremena! Verujemo da postoji jedno avetinjsko prisustvo koje se raširilo kroz celu Vaseljenu i koje nas onemogućava da shvatimo pravu prirodu materije. Maltene kao da nešto, ili neko, baš namerno sprečava nas, ljude, da se probijemo do konačnog znanja.
<BR>&nbsp;&nbsp;&nbsp;&nbsp;&nbsp;Ova nevidljiva prepreka koja nas sprečava da doznamo istinu zove se Higsovo polje. Pružila je svoje ledene pipke u svaki kutak Vaseljene, a njene naučne i filozofske implikacije takve su da se od njih fizičar sav naježi. Higsovo polje ostvaruje svoju crnu magiju pomoću jedne čestice, dabome (a pomoću čega drugog bi moglo?). Tu česticu znamo pod nazivom Higsov bozon. Vidite, Higsov bozon jeste glavni razlog za izgradnju superprovodnog superkolajdera, jedine sprave koja će imati dovoljno energije da proizvede i uoči tu česticu. (Bar mi verujemo da će imati.) A taj bozon je od tako središnjeg značaja za stanje fizike danas, tako presudan za naše konačno razumevanje materije, a opet tako neuhvatljiv, da sam mu ja dao nadimak: Božija čestica. Zašto Božija? Iz dva razloga. Prvo, izdavač mi ne dopušta da na knjigu stavim naslov Vražija, iako bi bio možda tačniji, ako imamo u vidu koliku štetu nam Higsov bozon čini i kolike materijalne troškove iziskuje. Drugo, postoji svojevrsna veza između ove knjige i jedne mnogo, mnogo starije...
</TD></TR></TABLE>
<P class="next">
<A HREF=p17.html><IMG BORDER=0 SRC=next.jpg></A>
</CENTER>
</BODY>
</HTML>
